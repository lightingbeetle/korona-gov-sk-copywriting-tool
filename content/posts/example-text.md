---
date: 2020-04-03T21:12:01.000+00:00
title: Prvá pomoc - preplatenie 80% platu zamestnanca/ov
author: system
hero_image: "/content/images/elcarito-CRn-_80z4SE-unsplash.jpg"

---
_Ekonomické opatrenia – logika otázok a odpovedí (+vysvetlení) pre zamestnávateľov (právnické osoby aj SZČO), ktorým bolo nariadením Úradu verejného zdravotníctva zakázané, resp. obmedzené vykonávať svoju činnosť_

<headline> Prvá pomoc pre podnikateľov a SZČO

<subheadline> **Príspevky na udržanie zamestnanosti pre zamestnávateľov a SZČO, ktorých prevádzky museli byť povinne zatvorené alebo im bola obmedzená prevádzková činnosť. Taktiež podpora pre SZČO a zamestnancov, ktorým v dôsledku krízy klesli tržby.**

Po zodpovedaní pár jednoduchých otázok vám prehľadne predstavíme aké možnosti štátnej pomoci a podpory môžete vy a vaši zamestnanci využiť. Tieto opatrenia boli prijaté vládou pod označením Prvá pomoc pre podporu malých a stredných firiem, a živnostníkov.

___________

Máte zamestnancov? Áno/Nie

_<vysvetlivka> Za zamestnanca sa na účely poskytnutia príspevku sa považuje zamestnanec v pracovnom pomere._

_Nárok na príspevok tak nie je napríklad v prípade:_

• _"dohodára"_

• _konateľa, ktorý nemá uzatvorenú pracovnú zmluvu_

• _spoločníka, ktorý pre svoju s.r.o. pracuje bez pracovnej zmluvy_

• _spolupracujúcej osoby (manželka, deti, rodičia, ktorí v zmysle zákona o nelegálnej práci nemusia mať uzatvorenú pracovnú zmluvu)_

• _osoby pracujúcej na základe zmluvy podľa Občianskeho zákonníka (napr. príkazné zmluvy)_

• _dobrovoľníka_

Áno

\->

_________

Mali ste povinnosť prerušenia alebo obmedzenia svojej prevádzkovej činnosti?

_<vysvetlivka>_

Na základe Opatrenia Úradu verejného zariadenia boli **od 12. marca 2020** uzatvorené prevádzky:

• _prírodné a umelé kúpaliská (aquaparky)_

• _telovýchovno-športové zariadenia_

• _zariadenia starostlivosti o ľudské telo_

• _zariadenia pre deti a mládež vrátane zariadení starostlivosti o deti do 3 rokov veku_

• _prevádzky verejného stravovania (cukrárne, bistrá, kaviarne, bary a pod.) okrem reštaurácií a stánkov s rýchlym občerstvením_

• _wellness centrá, vrátane bazénov v ubytovacích zariadeniach_

• _prevádzky zábavného charakteru (napríklad kasína, kiná)_

• _prevádzky voľnočasového charakteru, napríklad lyžiarske strediská_

• _rekondičné pobyty_

_Na základe Opatrení Úradu verejného zariadenia boli **od 16. marca 2020** uzatvorené všetky maloobchodné predajne a prevádzky poskytujúce služby **okrem**:_

• _predajní potravín mäsa, chleba a pečiva, ovocia a zeleniny, predajní potravín na osobitné výživové účely pre dojčatá a malé deti a predajní potravín na osobitné lekárske účely_

• _lekární, predajní a výdajní zdravotníckych pomôcok_

• _predajní drogérie_

• _čerpacích staníc pohonných hmôt a palív_

• _predajní novín a tlačovín_

• _predajní s krmivom pre zvieratá a veterinárnych ambulancií_

• _prevádzok telekomunikačných operátorov_

• _prevádzok verejného stravovania a stánkov s rýchlym občerstvením - avšak len formou bez vstupu do prevádzky, formou predaja cez výdajné okienko alebo len formou predaja so sebou_

• _prevádzok poštových, bankových a poisťovacích služieb_

• _prevádzok internetových obchodov (e-shop) a donáškových služieb_

• _pohrebných služieb, služieb pohrebiska a krematória,_

• _autoservisov, pneuservisov a odťahových služieb,_

• _taxi služby vykonávajúcich prepravu vecí a tovaru,_

• _práčovní a čistiarní odevov_

**Od 30. 3. 2020** sa povolilo otvorenie ďalších obchodov, služieb a prevádzok:

• očné optiky

• služby STK a emisnej kontroly

• leasingové služby

• predajne a servis bicyklov

• notári a advokáti

• stavebniny, záhradníctva

• galantérie, metrový textil

• farby - laky

• elektroinštalačné služby

• železiarstva

• zberné dvory

• servis výpočtovej a telekomunikačnej techniky

• kľúčové služby

Títo zamestnávatelia si teda môžu uplatniť príspevok v prvej skupine za marec 2020 ale už nie za apríl 2020.

Áno

\->

<prehľadná informačná stránka so sekciami a ideálne aj nejakými vizuálmi, ktoré ju „prevzdušnia“>

Máte nárok na príspevok na každého zamestnanca, ktorému ste nemohli prideľovať prácu z dôvodu prekážky na strane zamestnávateľa (§ 142 Zákonníka práce).

Príspevok na jedného zamestnanca je **vo výške vyplatenej náhrady mzdy** za čas prekážok v práci, súčasne **najviac vo výške 80% priemerného zárobku** zamestnanca vyplateného za čas prekážok v práci a súčasne je to suma **najviac 1100 eur**.

_Výnimka: Príspevok za mesiac marec 2020 je v prípade zamestnávateľa, ktorý vyplatil zamestnancom náhradu mzdy za čas prekážok v práci vo výške 60% priemerného zárobku najviac 880 eur._

**Aké sú podmienky?**

**Podmienkou** pre poskytnutie príspevku pre zamestnávateľa alebo SZČO, ktorá je zamestnávateľom je:

• vyplatiť zamestnancovi náhradu mzdy vo výške 80 % jeho priemerného zárobku (výnimkou je marec 2020 a zamestnávatelia, ktorí podľa platných kolektívnych zmlúv vyplatili zamestnancom náhradu mzdy vo výške 60% priemerných zárobkov)

• záväzok, že dva mesiace po mesiaci, za ktorý žiada príspevok, neskončí pracovný pomer, resp. neurobí právny úkon, ktorým by skončil pracovný pomer so zamestnancom/cami výpoveďou alebo dohodou z dôvodov uvedených v § 63 ods. 1 písm. a) a b) Zákonníka práce

• predložiť údaj o stave zamestnancov k 31.3.2020

• k 31.12.2019 nebol podnikom v ťažkostiach (vzťahuje sa aj na SZČO)

• žiadateľom o príspevok môže byť len subjekt, ktorý vznikol a začal prevádzkovať svoju činnosť **najneskôr k 1. 2. 2020**

**Čestné vyhlásenie**

**Skutočnosti**, ktoré preukazuje zamestnávateľ, resp. SZČO **čestným vyhlásením**:

1\. vyplatenie náhrady mzdy vo výške 80 % priemerného zárobku zamestnanca,

2\. záväzok, že dva mesiace po mesiaci, za ktorý žiada príspevok, neskončí pracovný pomer, resp. neurobí právny úkon, ktorým by skončil pracovný pomer so zamestnancom/cami výpoveďou alebo dohodou z dôvodov uvedených v § 63 ods. 1 písm. a) a b) Zákonníka práce,

3\. splnenie podmienok podľa § 70 ods. 7 zákona o službách zamestnanosti

4\. má splnené daňové povinnosti podľa osobitného predpisu,

5\. má splnené povinnosti odvodu preddavku na poistné na verejné zdravotné poistenie, poistného na sociálne poistenie a povinných príspevkov na starobné dôchodkové sporenie,

6\. neporušil zákaz nelegálneho zamestnávania v období dvoch rokov pred podaním žiadosti o príspevok,

7\. nemá voči úradu splatné finančné záväzky,

8\. nie je v konkurze, likvidácii, nútenej správe alebo nemá určený splátkový kalendár podľa osobitného predpisu,

9\. nemá evidované neuspokojené nároky svojich zamestnancov vyplývajúce z pracovného pomeru,

10\. nemá právoplatne uložený trest zákazu prijímať dotácie alebo subvencie alebo trest zákazu prijímať pomoc a podporu poskytovanú z fondov Európskej únie, ak ide o právnickú osobu;

11\. že nebol k 31.12.2019 podnikom v ťažkostiach (viď [https://www.mpsvr.sk/files/slovensky/esf/op-ludske-zdroje/statna-pomoc/definicia_podnik_v_tazkostiach_web_oplz.pdf](https://www.mpsvr.sk/files/slovensky/esf/op-ludske-zdroje/statna-pomoc/definicia_podnik_v_tazkostiach_web_oplz.pdf "https://www.mpsvr.sk/files/slovensky/esf/op-ludske-zdroje/statna-pomoc/definicia_podnik_v_tazkostiach_web_oplz.pdf"))

_Maximálna celková výška príspevku pre jedného žiadateľa (zamestnávateľa) je **800 000 eur na obdobie realizácie projektu**. Projekt nie je limitovaný veľkosťou podniku, resp. počtom zamestnancov u zamestnávateľa - je limitovaný maximálnou sumou na jedného žiadateľa podľa predchádzajúcej vety._

<ďalšia stránka>

**Príprava na podanie žiadosti**

Pred podaním žiadosti na webe Ministerstva práce, sociálnych vecí a rodiny SR vás prevedieme všetkým, čo je potrebné pripraviť pre úspešné získanie príspevku.

Súčasťou podania žiadosti o príspevok je zadanie zoznamu zamestnancov, na ktorých si za daný mesiac uplatňujete príspevok.

V zozname sa za každého zamestnanca uvedú údaje (predstavte si to v podobe stĺpcov tabuľky v exceli):

* A) poradové číslo v zozname
* B) meno zamestnanca
* C) priezvisko zamestnanca
* D) rodné číslo zamestnanca
* E) priemerný hodinový zárobok zamestnanca na pracovnoprávne účely podľa § 134 Zákonníka práce vypočítaný za predchádzajúci štvrťrok, používaný v danom mesiaci (v zozname zamestnancov za marec 2020 teda priemerný hodinový zárobok zamestnanca vypočítaný za štvrtý štvrťrok 2019)
* F) počet hodín prekážky v práci zamestnanca podľa § 142 ods. 3 a 4 Zákonníka práce v danom mesiaci
* G) náhrada mzdy vyplatená zamestnancovi za prekážky v práci v danom mesiaci

Pri preberaní údajov systém na strane úradu práce automaticky vypočíta príspevok na zamestnanca pre 1. skupinu zamestnávateľov (viď vyššie) podľa vzorca:

· Príspevok = min(G, 80% z E x F, 1100)

· Príspevok je vo výške vyplatenej náhrady mzdy (G), súčasne najviac vo výške 80% priemerného hodinového zárobku za počet hodín prekážky v práci (80% z E x F) a súčasne je to suma najviac 1100 eur.

Výnimkou je príspevok za mesiac marec u zamestnávateľa, ktorý vyplatil zamestnancom náhradu vo výške 60% priemernej mzdy:

· Príspevok = min(G, 80% z E x F, 880)

· Príspevok je vo výške vyplatenej náhrady mzdy (G), súčasne najviac vo výške 80% priemerného hodinového zárobku za počet hodín prekážky v práci (80% z E x F) a súčasne je to suma najviac 880 eur.